Nie bój się, nie zabraknie. To krajowa czysta.            :: d C
Ja, widzisz, przed wojną byłem komunista,                 :: A7 g d
Bo ja chciałem być kimś, bo ja byłem Żyd,                 :: d C
A jak Żyd nie był kimś, to ten Żyd był nikt.              :: A7 g d
Może stąd dla świata tyle z nas pożytku,                  :: d C
Że bankierom i skrzypkom nie mówią – ty żydku!            :: A7 g d

Ja bankierem nie byłem ani wirtuozem,                     :: d C
Wojnę w Rosji przeżyłem, oswoiłem się z mrozem            :: A7 g d
I na własnych nogach przekroczyłem Bug                    :: d C
Razem z Armią Czerwoną, jako politruk.                    :: A7 g d
Ja byłem jak Mojżesz, niosłem Prawa Nowe,                 :: d C
Na których się miało oprzeć Odbudowę.                     :: A7 g d

A potem mnie – lojalnego komunistę –                      :: d C
Przekwalifikowali na manikiurzystę.                       :: A7 g d
Ja kocham Mozarta, Bóg – to dla mnie Bach,                :: d C
A tam, gdzie pracowałem – tylko krew i strach.            :: A7 g d
Spałem dobrze – przez ścianę słysząc ludzkie krzyki,      :: d C
A usnąć nie mogłem przy dźwiękach muzyki.                 :: A7 g d

W następstwie Października tak zwanych „wydarzeń”         :: d C
Już nie byłem w Urzędzie, byłem dziennikarzem.            :: A7 g d
Ja znałem języki, nie mnie uczyć jak                      :: d C
Pisać wprost to, co łatwiej można pisać wspak.            :: A7 g d
Wtedy myśl się zrodziła – niechcący być może –            :: d C
Żem się z krajem tym związał – jak mogłem najgorzej.      :: A7 g d

Za tę hańbę zasługi – Warszawa czy Kraków –               :: d C
Gomułka nam powiedział: – Polska dla Polaków.             :: A7 g d
Już nie dla przybłędów Pospolita Rzecz –                  :: d C
Wiesław, jak Faraon, popędził nas precz.                  :: A7 g d
I szli profesorowie, uczeni, pisarze,                     :: d C
Pracownicy Urzędu, szli i dziennikarze.                   :: A7 g d

W Tel Awiwie właśnie, zza rogu, z rozpędu                 :: d C
Wpadłem na byłego kolegę z Urzędu                         :: A7 g d
I pod Ścianę Płaczu iść mi było wstyd –                   :: d C
Czy ja komunista, czy Polak, czy Żyd?                     :: A7 g d
Nie umiałem, jak on, chwały czerpać teraz                 :: d C
Z tego, że się z bankruta robi bohatera.                  :: A7 g d

Wyjechałem. Przeniosłem się tutaj, do Stanów.             :: d C
Mówią: – Czym jest komunizm – ucz Amerykanów.             :: A7 g d
Powiedz im, co wiesz, co na sumieniu masz,                :: d C
A odkupisz grzechy i odzyskasz twarz.                     :: A7 g d
A ja przecież nie umiem nawet ująć w słowa                :: d C
Jak wygląda to, com – niszcząc – budował.                 :: A7 g d

I tak sam sobie zgotowałem zgubę:                         :: d C
Meloman – nie skrzypek, nie bankier – a ubek;             :: A7 g d
Oficer polityczny – nie russkij gieroj.                   :: d C
Ani Syjonista, ani też i goj!                             :: A7 g d
Jak ja powiem Jehowie – za mną, Jahwe, stań,              :: d C
Z tą Polską związanym pępowiną hańb!                      :: A7 g d
