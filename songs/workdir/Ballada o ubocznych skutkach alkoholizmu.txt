Siedziałem w barze jakiejś git organizacji                  :: a E7 a
I zamówiłem już na obiad dwa kotlety                        :: A7 d
Przysiadł się facet i już siedział do kolacji               :: d a
I zdążył ze mną zaprzyjaźnić się - niestety                 :: E7 a

Gdzieś koło piątej wnieśli pierwsze alkohole                :: a E7 a
Dziesięć po szóstej bruderszaftaśmy wypili                  :: A7 d
A potem Vermouth Istra Burgund i Beaujolais                 :: d a
Iśmy na cięższe się paliwo przerzucili                      :: E7 a

Rozmowa z wódek zeszła wnet na politykę                     :: a E7 a
Przy czystej - czystąśmy krytykę prowadzili                 :: A7 d
Zahaczyliśmy takoż o metafizykę                             :: d a
A potem to już żeśmy tylko pili                             :: E7 a

Gdzieś tak w połowie tej wykwintnej konwersacji             :: a E7 a
Gdy po szampanie słodkim kończyliśmy winiak                 :: A7 d
Zapis się skończył i urwała perforacja                      :: d a
I co tu gadać wiele schlałem się jak świnia                 :: E7 a

Kiedym się ocknął to siedziałem w ciemnej celi              :: a E7 a
Nade mną schylał się przyjaciel od kieliszka                :: A7 d
O mej krytyce ci co chcieli to wiedzieli                    :: d a
A w jego ręku tkwiła długa biała kiszka                     :: E7 a

On spisał wszystko co mówiłem wtedy w barze                 :: a E7 a
I uzupełnił tu i tam ozdobnym słowem                        :: A7 d
I protokołem tym pomachał mi przed twarzą                   :: d a
Kazał podpisać, ręką trzymał mnie za głowę                  :: E7 a
===                                                         :: ===

Gdym nie podpisał, chciał już ze mnie robić kaszę           :: a E7 a
I pomyślałem ja że przyszła na mnie pora                    :: A7 d
Gdym go majorem mym znajomym chciał postraszyć              :: d a
On raz mnie w mordę mówiąc - ja ci dam majora!              :: E7 a

Lecz to, co było to wstęp tylko, to przygrywka.             :: a E7 a
Bóg jeden wie ile wycisnął krwi i potu                      :: A7 d
Gdym już wyglądał cały jak wpół zgniła śliwka               :: d a
To usłyszałem jak powiedział - gotów!                       :: E7 a

Za słowa me skazali mnie na dożywocie                       :: a E7 a
Bom rząd i organ bezpieczeństwa zbyt obraził                :: A7 d
Wsadzili do więzienia mnie i po kłopocie                    :: d a
Raz dziennie na dziedziniec żem na spacer łaził             :: E7 a

Trzy razy na dzień jadłem zupę, chleb z cebulą              :: a E7 a
Chleb kradłem, więc codziennie ktoś przeze mnie pościł      :: A7 d
W tym samym czasie rząd, co był nade mną górą               :: d a
To samo robił z resztą ludzi na wolności                    :: E7 a

Po kilku latach wreszcie komuś się znudziło                 :: a E7 a
A u nas słowo "dosyć" zaraz w czyn obrasta                  :: A7 d
Czego rząd nie dał - wzięto sobie siłą                      :: d a
Zmieniono w końcu calusieńki rząd i basta                   :: E7 a

A nowe władze protokoły me przejrzały                       :: a E7 a
Natychmiastowe zarządziły wypuszczenie                      :: A7 d
A gdym wychodził posypały się pochwały                      :: d a
I na mą cześć wspaniałe przemówienia                        :: E7 a

I żyję teraz tu samotny bez nadziei                         :: a E7 a
Ja obywatel dziś powszechnie szanowany                      :: A7 d
Za wielkie słowa w obronie mych idei                        :: d a
Którem wygłosił gdym w pestkę był zalany                    :: E7 a
